---
title: 1997-2002
used: 1 september 1997 - 6 januari 2002
layout: set
icon: '1997'
kleuren:
- "#EFB759"
- "#CEA373"
- "#B9B1A8"
- "#788083"
- "#211115"
generiek: In de generieken vind je geen nieuwsbeelden, wereldbollen of andere franjes
  terug, wel een opeenvolging van cijfers die eindigen op het uur van de nieuwsuitzending.
decor: Het anker zit aan een ronde desk met achter hem een okergele achtergrond. Er
  is geen scherm meer in de studio. In het decor zitten vervormde spiegels die de
  camera's reflecteren.
memo:
  - Verloving Filip en Mathilde (1999)
  - De dioxinecrisis (1999)
  - Nine-eleven (2001)
  - De invoering van de Euro (2002)
intro: "Op 1 september 1997 gaat Het Journaal voor het eerst om zeven uur op antenne. Aansluitend is er Man Bijt Hond en Thuis."
link: "Ontdek"
---

* Op 1 september 1997 kondigt Sigrid Spruyt het allereerste **1 uur-journaal** aan. Alles in een nieuw jasje: een nieuw decor, nieuwe generieken en zelfs een nieuwe studio: Studio 19... Deze voormalige opslagplaats van de radio werd tijdens de zomermaanden volledig vernieuwd en doorstond zelfs een **bommelding** tijdens het eerste 7 uur-journaal.

* De achtergrond van het decor is eigenlijk wit: de **gele inkleuring** gebeurt via belichting. Er is ooit één uitzending geweest met een alternatieve grijze belichting. Dit werd éénmalig gebruikt voor een speciale IJzerbedevaartuitzending met Herman De Prins als presentator.

* Generiek, muziek en decor zijn allemaal bedacht door het Londense bureau **Lambie-Nairn**, dat uitging van basisprincipes als betrouwbaarheid, eenvoud, functionaliteit en helderheid. Het decor werd ontworpen door Quinten Chasis.

* De vormgeving is **netoverschrijdend**: je vindt er nergens TV1, TV2. TV2 wordt omgedoopt naar **Canvas** en **Ketnet**.

* Het hoofdjournaal is voortaan om **19 uur**, gevolgd door <cite>Man Bijt Hond</cite>.

* Het decor wordt niet meer gedeeld met <cite>Ter Zake</cite>. <cite>Ter Zake</cite> kiest voor een blauwe studio en heeft een **eigen** generiek met een scalpel.

* De vaste telefoon op de desk van het nieuwsanker is weg. Alle journaallezers zijn uitgerust met een **oortelefoontje**, waarmee ze instructies uit de regiekamer ingefluisterd krijgen.

* In '24 op 24' verblijft reporter Ineke Nijssen zich 24 uur in het omroepgebouw. Ze brengt er een bezoek aan de nieuwsredactie en ontmoet er Martine Tanghe.

  {% include youtube.html youtubeid="D-IomnEd8Ls" starttime="906" ratio="4_3" %}

  Uitgezonden door de VRT op 7 april 1999.

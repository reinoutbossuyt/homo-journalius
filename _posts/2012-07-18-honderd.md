---
title:  "In het honderd"
media:
  - type: youtube
    id: rO9cVzCn3p4
    starttime: 0
    endtime: 0
ankers:
  - Goedele Wachters
decor: 2008-2013
---

http://deredactie.be/cm/vrtnieuws/videozone/Gezienoptv/1.2573247

Het journaal op de VRT draaide gistermiddag grondig in de soep. Een serverprobleem bleek de grote boosdoener.

Het liep grondig verkeerd tijdens de nieuwsuitzending van 13 uur. Reportages weigerden op te starten en ankervrouw

Goedele Wachters moest even geduld oefenen alvorens ze aanwijzingen kreeg vanuit de regiekamer.

"Een probleem met de play-outserver bleek achteraf de oorzaak van alle ellende", weet Veronique Bockstael, woordvoerster van de VRT. "Op die server zitten alle nieuwsitems opgeslagen, en ze worden ook van daaruit uitgezonden."

Nadat de technische dienst de boosdoener had gevat, waren de problemen van de baan. "Aan het journaal van 19 uur schortte er niks", zegt Bockstael.

Vicepremier Steven Vanackere (CD&V), die aanwezig was op de set, ontkent alvast iedere betrokkenheid bij de problemen.

Op zijn Facebookpagina schrijft hij: "Ik zweer het: ik heb nergens een stekker uitgetrokken."

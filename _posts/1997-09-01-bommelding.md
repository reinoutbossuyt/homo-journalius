---
title:  "Bommelding"
media:
  - type: youtube
    id: G95nH2I-5O4
    starttime: 3327
    endtime: 0
decor: 1997-2002
ankers:
  - Martine Tanghe
hour: "19:00"
---

 Halverwege het zevenuurjournaal vluchtte Martine Tanghe de studio uit vanwege een bommelding. Het nieuws lag toen al de hele dag onder vuur omdat het potdoof was gebleven voor het heengaan van Lady Di, the people's princess.


 Het journaal van de Vlaamse publieke omroep BRTN is maandagavond
 tegen 19.15 uur een kwartier onderbroken als gevolg van een bommelding.
 Het kantoor werd ontruimd en alle ruimtes onderzocht, maar er werd
 niets gevonden. Kort na 19.30 uur werd het journaal hervat. Het
 journaal begon maandag voor het eerst om 19.00 uur, in een nieuwe
 vormgeving, het tijdstip is dezelfde waarop de commerciële omroep
 VTM het nieuws brengt.

 Het Belang van Limburg,
Di. 02 Sep. 1997, Pagina 41


BRUSSEL - Gisteravond is om kwart over zeven, toen het vernieuwde BRTN-journaal op het scherm liep, een bommelding binnengekomen bij de BRTN en bij de politie van Schaarbeek. De explosieve lading zou om 19.25 uur ontploffen, zo werd gedreigd. Gedelegeerd bestuurder Bert De Graeve gaf de opdracht de studio te ontruimen. Martine Tanghe kreeg het bericht in haar 'oortje' doorgeseind, bracht de kijkers op de hoogte van de bommelding en verliet haar plaats voor de camera, waarna een pancarte werd getoond met het nieuwe logo - het zonnetje - en de tekst «een ogenblikje». Het weerbericht werd nog ingelast. Rijkswacht en politie doorzochten de studio en waren er na tien minuten gerust in dat er geen bom was. Het journaal kon om 19.30 uur hervat worden.

---
title: Siel Van der Donckt
icon: "svg/ankers/siel.svg"
layout: anker
birth: 1953
bio: In 1981 slaagde Siel voor het befaamde journalistenexamen van de BRT.
quotes:
  - quote: “Ik heb heel graag radio gedaan, maar er gaat niets boven met beeld werken. Met een minuut beeld kan je zoveel meer meegeven dan met een minuut tekst."
    source: "In haar werk bij het televisiejournaal kon Siel haar hart als amateurfotograaf helemaal ophalen."
  - quote: "We kregen geen kledingvergoeding en moesten dus improviseren. Dan kreeg je bakken kritiek omdat je kleren op niets trokken."
    source: Een tijdlang was Van der Donckt Journaalanker.
  - quote: "Als ik nog eens een gouden tip krijg over de Rechtvaardige Rechters, dan kom ik nog eens terug."
    source: Zien we Siel nog terug op de nieuwsdienst?
---

* Siel Van der Donckt zal altijd geassocieerd blijven met drie grote verhalen die ze voor de nieuwsdienst verzorgde: Nelson Mandela, de dioxinecrisis en het mysterie rond het paneel van de Rechtvaardige Rechters.

* Al drie dagen na zijn bevrijding in 1990 kon Siel Van der Donckt de Zuid-Afrikaanse vrijheidsstrijder interviewen in zijn tuin.
  > Ik was heel verbaasd dat ik toen bij Mandela ben geraakt. De jaren voordien had ik wel al mijn vrije tijd opgespaard om op eigen houtje naar Zuid-Afrika te reizen. Daar heb ik toen een netwerk uitgebouwd en dat heeft achteraf gerendeerd.

* Het was ook Van der Donckt die de dioxinecrisis in 1999 naar buiten bracht. In 2000 schreef ze het boek <cite>Vet drijft altijd boven</cite> over het schandaal.

* Recent scoorde Siel dan weer enkele primeurs over de zoektocht naar het verdwenen paneel van de Rechtvaardige Rechters.
*  In de jaren 90 deed het gerucht de ronde dat Van der Donckt samen met collega-journalisten Gui Polspoel, Rudi Vranckx en Martine Tanghe als spion zou werken voor de Russische inlichtingendienst KGB.

* De eerste zes jaar werkte Van der Donckt voor de radionieuwsdienst. Daar kwam abrupt een einde aan nadat bleek dat ze een relatie had met radiocollega en Wetstraatjournalist Daniël Buyle, die beschuldigd werd van vooringenomenheid.

---
title: Miel Louw
icon: "svg/ankers/miel.svg"
layout: anker
birth: 26 mei 1933 - 8 december 2007
bio: Miel presenteerde in de jaren '60 het Journaal.
---

* Miel maakte later reportages voor "Echo". Hij was ook jarenlang het gezicht van "Wikken en Wegen".

* In 1993 ging hij met pensioen.

* De voorloper van Emiel Goelen maar tegelijkertijd zoveel meer dan dat. Een bescheiden man met een grootse televisiecarri√®re die weliswaar ups en downs kende.

*  Zijn afscheid van het journaal was legendarisch. "Op 1 januari 1965 moest ik het journaal presenteren. Gezien de datum hadden we eerst een fles champagne gedronken", vertelde Miel Louw ooit. "Het was de bedoeling dat voor de start van het programma een jongetje eerst een nieuwjaarsbrief voorlas. De rest van het journaal moest hij beneden in het scherm in beeld blijven. Maar toen hij zijn brief gelezen had, liep hij weg. Ik ging er achteraan, pakte hem bij zijn kraag en leidde hem terug naar de plek waar hij moest blijven zitten. Op het moment dat ik ging zitten, kwam ik in beeld, nog buiten adem. Het begin van dat journaal is uitgedraaid op een catastrofe. Ik ben toen voor een jaar naar de Wereldomroep verbannen en heb nooit meer het nieuws gelezen."

"Miel kreeg een hele tijd schermverbod", herinnert ex-collega Jan Van Rompaey zich. "Na zijn tijd bij de nieuwsdienst kwam hij naar Echo en bij zijn allereerste interview daar mocht hij nog niet in beeld komen. Je zag alleen een stukje van zijn voet. Dat schermverbod heeft wel wat betekend in zijn loopbaan. Het lag heel gevoelig. Er werd in ieder geval nooit over gepraat bij Echo."
